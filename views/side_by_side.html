
<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Side by Side Widsið</title>
    <style>
        .container {
            display: flex;
        }
        .column {
            flex: 1;
            padding: 10px;
            border: 1px solid #ccc;
            margin: 5px;
        }
        pre {
            white-space: pre-wrap; /* Ensures that line breaks are preserved */
        }
    </style>
</head>
<body>
    <div class="container">
        <div class="column">
            <h2>Widsið</h2>
			<h3>Old English</h3>
			<lg>
				<l>Widsið maðolade,  wordhord onleac,</l><br/>
				<l>se þe monna mæst  mægþa ofer eorþan,</l><br/>
				<l>folca geondferde;  oft he on flette geþah</l><br/>
				<l>mynelicne maþþum.  Him from Myrgingum</l><br/>
				<l>æþele onwocon.  He mid Ealhhilde,</l><br/>
				<l>fælre freoþuwebban,  forman siþe</l><br/>
				<l>Hreðcyninges  ham gesohte</l><br/>
				<l>eastan of Ongle,  Eormanrices,</l><br/>
				<l>wraþes wærlogan.  Ongon þa worn sprecan:</l><br/>
				<l>"Fela ic monna gefrægn  mægþum wealdan!</l><br/>
				<l>Sceal þeodna gehwylc  þeawum lifgan,</l><br/>
				<l>eorl æfter oþrum  eðle rædan,</l><br/>
				<l>se þe his þeodenstol  geþeon wile.</l><br/>
				<l>þara wæs Hwala  hwile selast,</l><br/>
				<l>ond Alexandreas  ealra ricost</l><br/>
				<l>monna cynnes,  ond he mæst geþah</l><br/>
				<l>þara þe ic ofer foldan  gefrægen hæbbe.</l><br/>
				<l>Ætla weold Hunum,  Eormanric Gotum,</l><br/>
				<l>Becca Baningum,  Burgendum Gifica.</l><br/>
				<l>Casere weold Creacum  ond Cælic Finnum,</l><br/>
				<l>Hagena Holm-Rygum  ond Heoden Glommum.</l><br/>
				<l>Witta weold Swæfum,  Wada Hælsingum,</l><br/>
				<l>Meaca Myrgingum,  Mearchealf Hundingum.</l><br/>
				<l>þeodric weold Froncum,  þyle Rondingum,</l><br/>
				<l>Breoca Brondingum,  Billing Wernum.</l><br/>
				<l>Oswine weold Eowum  ond Ytum Gefwulf,</l><br/>
				<l>Fin Folcwalding  Fresna cynne.</l><br/>
				<l>Sigehere lengest  Sæ-Denum weold,</l><br/>
				<l>Hnæf Hocingum,  Helm Wulfingum,</l><br/>
				<l>Wald Woingum,  Wod þyringum,</l><br/>
				<l>Sæferð Sycgum,  Sweom Ongendþeow,</l><br/>
				<l>Sceafthere Ymbrum,  Sceafa Longbeardum,</l><br/>
				<l>Hun Hætwerum  ond Holen Wrosnum.</l><br/>
				<l>Hringweald wæs haten  Herefarena cyning.</l><br/>
				<l>Offa weold Ongle,  Alewih Denum;</l><br/>
				<l>se wæs þara manna  modgast ealra,</l><br/>
				<l>no hwæþre he ofer Offan  eorlscype fremede,</l><br/>
				<l>ac Offa geslog  ærest monna,</l><br/>
				<l>cnihtwesende,  cynerica mæst.</l><br/>
				<l>Nænig efeneald him  eorlscipe maran</l><br/>
				<l>on orette.  Ane sweorde</l><br/>
				<l>merce gemærde  wið Myrgingum</l><br/>
				<l>bi Fifeldore;  heoldon forð siþþan</l><br/>
				<l>Engle ond Swæfe,  swa hit Offa geslog.</l><br/>
				<l>Hroþwulf ond Hroðgar  heoldon lengest</l><br/>
				<l>sibbe ætsomne  suhtorfædran,</l><br/>
				<l>siþþan hy forwræcon  wicinga cynn</l><br/>
				<l>ond Ingeldes  ord forbigdan,</l><br/>
				<l>forheowan æt Heorote  Heaðobeardna þrym.</l><br/>
				<l>Swa ic geondferde fela  fremdra londa</l><br/>
				<l>geond ginne grund.  Godes ond yfles</l><br/>
				<l>þær ic cunnade  cnosle bidæled,</l><br/>
				<l>freomægum feor  folgade wide.</l><br/>
				<l>Forþon ic mæg singan  ond secgan spell,</l><br/>
				<l>mænan fore mengo  in meoduhealle</l><br/>
				<l>hu me cynegode  cystum dohten.</l><br/>
				<l>Ic wæs mid Hunum  ond mid Hreðgotum,</l><br/>
				<l>mid Sweom ond mid Geatum  ond mid Suþdenum.</l><br/>
				<l>Mid Wenlum ic wæs ond mid Wærnum  ond mid wicingum.</l><br/>
				<l>Mid Gefþum ic wæs ond mid Winedum  ond mid Gefflegum.</l><br/>
				<l>Mid Englum ic wæs ond mid Swæfum  ond mid ænenum.</l><br/>
				<l>Mid Seaxum ic wæs ond Sycgum  ond mid Sweordwerum.</l><br/>
				<l>Mid Hronum ic wæs ond mid Deanum  ond mid Heaþoreamum.</l><br/>
				<l>Mid þyringum ic wæs  ond mid þrowendum,</l><br/>
				<l>ond mid Burgendum,  þær ic beag geþah;</l><br/>
				<l>me þær Guðhere forgeaf  glædlicne maþþum</l><br/>
				<l>songes to leane.  Næs þæt sæne cyning!</l><br/>
				<l>Mid Froncum ic wæs ond mid Frysum  ond mid Frumtingum.</l><br/>
				<l>Mid Rugum ic wæs ond mid Glommum  ond mid Rumwalum.</l><br/>
				<l>Swylce ic wæs on Eatule  mid ælfwine,</l><br/>
				<l>se hæfde moncynnes,  mine gefræge,</l><br/>
				<l>leohteste hond  lofes to wyrcenne,</l><br/>
				<l>heortan unhneaweste  hringa gedales,</l><br/>
				<l>beorhtra beaga,  bearn Eadwines.</l><br/>
				<l>Mid Sercingum ic wæs  ond mid Seringum;</l><br/>
				<l>mid Creacum ic wæs ond mid Finnum  ond mid Casere,</l><br/>
				<l>se þe winburga  geweald ahte,</l><br/>
				<l>wiolena ond wilna,  ond Wala rices.</l><br/>
				<l>Mid Scottum ic wæs ond mid Peohtum  ond mid Scridefinnum;</l><br/>
				<l>mid Lidwicingum ic wæs ond mid Leonum  ond mid Longbeardum,</l><br/>
				<l>mid hæðnum ond mid hæleþum  ond mid Hundingum.</l><br/>
				<l>Mid Israhelum ic wæs  ond mid Exsyringum,</l><br/>
				<l>mid Ebreum ond mid Indeum  ond mid Egyptum.</l><br/>
				<l>Mid Moidum ic wæs ond mid Persum  ond mid Myrgingum,</l><br/>
				<l>ond Mofdingum  ond ongend Myrgingum,</l><br/>
				<l>ond mid Amothingum.  Mid Eastþyringum ic wæs</l><br/>
				<l>ond mid Eolum ond mid Istum  ond Idumingum.</l><br/>
				<l>Ond ic wæs mid Eormanrice  ealle þrage,</l><br/>
				<l>þær me Gotena cyning  gode dohte;</l><br/>
				<l>se me beag forgeaf,  burgwarena fruma,</l><br/>
				<l>on þam siex hund wæs  smætes goldes,</l><br/>
				<l>gescyred sceatta  scillingrime;</l><br/>
				<l>þone ic Eadgilse  on æht sealde,</l><br/>
				<l>minum hleodryhtne,  þa ic to ham bicwom,</l><br/>
				<l>leofum to leane,  þæs þe he me lond forgeaf,</l><br/>
				<l>mines fæder eþel,  frea Myrginga.</l><br/>
				<l>Ond me þa Ealhhild  oþerne forgeaf,</l><br/>
				<l>dryhtcwen duguþe,  dohtor Eadwines.</l><br/>
				<l>Hyre lof lengde  geond londa fela,</l><br/>
				<l>þonne ic be songe  secgan sceolde</l><br/>
				<l>hwær ic under swegle  selast wisse</l><br/>
				<l>goldhrodene cwen  giefe bryttian.</l><br/>
				<l>ðonne wit Scilling  sciran reorde</l><br/>
				<l>for uncrum sigedryhtne  song ahofan,</l><br/>
				<l>hlude bi hearpan  hleoþor swinsade,</l><br/>
				<l>þonne monige men,  modum wlonce,</l><br/>
				<l>wordum sprecan,  þa þe wel cuþan,</l><br/>
				<l>þæt hi næfre song  sellan ne hyrdon.</l><br/>
				<l>ðonan ic ealne geondhwearf  eþel Gotena,</l><br/>
				<l>sohte ic a gesiþa  þa selestan;</l><br/>
				<l>þæt wæs innweorud  Earmanrices.</l><br/>
				<l>Heðcan sohte ic ond Beadecan  ond Herelingas,</l><br/>
				<l>Emercan sohte ic ond Fridlan  ond Eastgotan,</l><br/>
				<l>frodne ond godne  fæder Unwenes.</l><br/>
				<l>Seccan sohte ic ond Beccan,  Seafolan ond þeodric,</l><br/>
				<l>Heaþoric ond Sifecan,  Hliþe ond Incgenþeow.</l><br/>
				<l>Eadwine sohte ic ond Elsan,  ægelmund ond Hungar,</l><br/>
				<l>ond þa wloncan gedryht  Wiþmyrginga.</l><br/>
				<l>Wulfhere sohte ic ond Wyrmhere;  ful oft þær wig ne alæg,</l><br/>
				<l>þonne Hræda here  heardum sweordum</l><br/>
				<l>ymb Wistlawudu  wergan sceoldon</l><br/>
				<l>ealdne eþelstol  ætlan leodum.</l><br/>
				<l>Rædhere sohte ic ond Rondhere,  Rumstan ond Gislhere,</l><br/>
				<l>Wiþergield ond Freoþeric,  Wudgan ond Haman;</l><br/>
				<l>ne wæran þæt gesiþa  þa sæmestan,</l><br/>
				<l>þeah þe ic hy anihst  nemnan sceolde.</l><br/>
				<l>Ful oft of þam heape  hwinende fleag</l><br/>
				<l>giellende gar  on grome þeode;</l><br/>
				<l>wræccan þær weoldan  wundnan golde</l><br/>
				<l>werum ond wifum,  Wudga ond Hama.</l><br/>
				<l>Swa ic þæt symle onfond  on þære feringe,</l><br/>
				<l>þæt se biþ leofast  londbuendum</l><br/>
				<l>se þe him god syleð  gumena rice</l><br/>
				<l>to gehealdenne,  þenden he her leofað."</l><br/>
				<l>Swa scriþende  gesceapum hweorfað</l><br/>
				<l>gleomen gumena  geond grunda fela,</l><br/>
				<l>þearfe secgað,  þoncword sprecaþ,</l><br/>
				<l>simle suð oþþe norð  sumne gemetað</l><br/>
				<l>gydda gleawne,  geofum unhneawne,</l><br/>
				<l>se þe fore duguþe wile  dom aræran,</l><br/>
				<l>eorlscipe æfnan,  oþþæt eal scæceð,</l><br/>
				<l>leoht ond lif somod;  lof se gewyrceð,</l><br/>
				<l>hafað under heofonum  heahfæstne dom. </l><br/>
			</lg>
        </div>
		
        <div class="column">
            <h2>Widsith</h2>
			<h3>Modern English</h3>
            <lg>
				<l>Widsið spoke, unlocked his wordhoard,</l><br/>
				<l>he who most of all people over the earth</l><br/>
				<l>traveled among tribes; often in great halls he received</l><br/>
				<l>handsome gifts. He came from the people</l><br/>
				<l>of the Myrgings. He with Ealhhilde, </l><br/>
				<l>the fair peace-weaver, first traveled</l><br/>
				<l>seeking the home of the king of the Ostrogoths,</l><br/>
				<l>Ermanric, east of the Angle's land,</l><br/>
				<l>hostile oathbreaker. He began then to speak a great many words:</l><br/>
				<l>"I have learned by asking many men who rule tribes!</l><br/>
				<l>Men shall each live in good custom,</l><br/>
				<l>a leader after others, governing their homeland,</l><br/>
				<l>whoever desires his throne to prosper.</l><br/>
				<l>There was Hwala, for a while the best,</l><br/>
				<l>and Alexander (the Great) most powerful</l><br/>
				<l>of all mankind, and he most throve</l><br/>
				<l>Of those whom I have heard of over the earth.</l><br/>
				<l>Atilla ruled the Huns, Ermanric the Goths,</l><br/>
				<l>Becca the Banings, Gifica the Burgundians.</l><br/>
				<l>Caesar ruled the Greeks and Caelic the Finns,</l><br/>
				<l>Hagena the Rugians, and Heoden the Glomman.</l><br/>
				<l>Witta ruled the Swaefe, Wada Haelsings,</l><br/>
				<l>Meaca Myrgings, Mearchealf the Hundings (same as the Langobards).</l><br/>
				<l>Theodric ruled the Franks, Thyle the Rondings,</l><br/>
				<l>Breoca the Brondings, Billing the Werns.</l><br/>
				<l>Oswin ruled the Eows and Fin the Jutes,</l><br/>
				<l>Fin Folkwalding the Frisian tribes.</l><br/>
				<l>Sighere ruled the Sea-Danes the longest,</l><br/>
				<l>Hnaef the Hocings, Helm the Wulfings,</l><br/>
				<l>Wald the Woings, Wod the Thuringians,</l><br/>
				<l>Saeferth the Sycgans, Ongendtheow the Swedes,</l><br/>
				<l>Sceafthere the Ymbran, Sheaf the Langobards,</l><br/>
				<l>Hunn the Haetwere, and Holen the Wrosnan.</l><br/>
				<l>Hringwald was called the Herefaren's king.</l><br/>
				<l>Offa ruled the Angel, Alewih the Danes:</l><br/>
				<l>He was of those men the noblest,</l><br/>
				<l>however he did not achieve more valorous deeds than Offa,</l><br/>
				<l>but Offa won first of men, </l><br/>
				<l>while a youth, the greatest kingdom.</l><br/>
				<l>Not any of his contemporaries were greater in valorous deeds</l><br/>
				<l>at fighting. With his one sword </l><br/>
				<l>he defined the boundary against the Myrgings</l><br/>
				<l>by Fifeldore (the Eider estuary), held afterwards</l><br/>
				<l>by the Angels and the Suebi as he'd won it.</l><br/>
				<l>Hrothwulf and Hrothgar held longest </l><br/>
				<l>kinship together, uncle and sister's son,</l><br/>
				<l>after they drove off the Viking trible</l><br/>
				<l>and humbled Ingeld's vanguard,</l><br/>
				<l>and at Heorot cut to pieces the force of the Heathobards.</l><br/>
				<l>As I traversed many foreign lands</l><br/>
				<l>throughout a wide region, good and evil</l><br/>
				<l>I experienced there, deprived of my people,</l><br/>
				<l>far from generous kinsmen, and served far and wide. </l><br/>
				<l>Therefore I will sing and speak a tale, </l><br/>
				<l>Making known before the company in the mead-hall</l><br/>
				<l>how the well-born would be generous with choice gifts to me.</l><br/>
				<l>I was with the Huns and with the Ostrogoths,</l><br/>
				<l>with the Swedes and with the Geats and with the South-Danes.</l><br/>
				<l>With the Wenlas I was, and with the Varn, and with the Vikings.</l><br/>
				<l>With the Gibids I was and with the Winedas and with the Gefflegans.</l><br/>
				<l>With the Angles I was and with the Swaefe and with the Aenenas.</l><br/>
				<l>With the Saxons I was and the Sycgans and with the Suardones.</l><br/>
				<l>With the Hronan I was and the Deans and with the Heathoramas.</l><br/>
				<l>With the Thuringians I was and with the Throwend </l><br/>
				<l>and with the Burgundians; There I received a necklace;</l><br/>
				<l>there Guthhere gave a goodly treasure </l><br/>
				<l>to reward songs; that king was not stingy!</l><br/>
				<l>With the Franks I was and with the Frisians and with the Framtings.</l><br/>
				<l>With the Rugians I was and with the Glomman and with the Rome-foreigners.</l><br/>
				<l>Likewise I was in Italy with Aelfwine</l><br/>
				<l>who had of all mankind whom I have learned </l><br/>
				<l>the quickest hand to earning praise, </l><br/>
				<l>a generous heart distributing rings</l><br/>
				<l>bright treasures, that son of Edwin!</l><br/>
				<l>With the Sercings I was and with the Serae.</l><br/>
				<l>With the Greeks I was and with the Finns and with Caesar,</l><br/>
				<l>he who ruled over many towns of revelry, </l><br/>
				<l>possessed riches and treasures and the realm of the Romans.</l><br/>
				<l>With the Irish I was and with the Picts and with the Lapps.</l><br/>
				<l>With the Lidwiccas I was and with the Leonas and with the Langobards,</l><br/>
				<l>With heathens and with heroes and with the Hundings (could heathens and heroes be puns?).</l><br/>
				<l>with the Israelites I was and with the Assyrians, </l><br/>
				<l>with the Hebrews and with the Indus and with the Egyptians.</l><br/>
				<l>WIth the Moids I was and with the Perse, and with the Myrgings</l><br/>
				<l>and the Mofdings and the Ongendmyrgings</l><br/>
				<l>and with the Amothings. With the east Thuringians I was</l><br/>
				<l>and with the Ilwan and with the Austrogoths and Idumings. </l><br/>
				<l>And I was with Ermanric all the time,</l><br/>
				<l>There the king of the Goths was good and generous to me,</l><br/>
				<l>first among the townspeople, gave me a ring</l><br/>
				<l>in which of refined gold, the count of </l><br/>
				<l>six hundred shillings were reckoned,</l><br/>
				<l>Which I gave into the possession of Eadgils,</l><br/>
				<l>my lord protector, when I came home,</l><br/>
				<l>to my beloved lord because it was he who gave me land,</l><br/>
				<l>the king of the Myrgings, my father's inheritance.</l><br/>
				<l>And then to me Ealhhild gave a second ring, </l><br/>
				<l>the queen of the army fighting men, the daughter of Edwin. </l><br/>
				<l>Her praise stretched throughout many lands</l><br/>
				<l>when I in song must say</l><br/>
				<l>where under the sky I best knew</l><br/>
				<l>the gold-adorned queen distributing gifts.</l><br/>
				<l>Then with Scilling our clear voices</l><br/>
				<l>we raised before our victory lord</l><br/>
				<l>loudly with harp, singing loud to the harp</l><br/>
				<l>then many men of proud spirits</l><br/>
				<l>who had good knowledge spoke words</l><br/>
				<l>that they had never heard a better song.</l><br/>
				<l>Thence I traversed all the land of the Ostrogoths, </l><br/>
				<l>I sought the best battle comrades</l><br/>
				<l>that was ever the household of Ermanric.</l><br/>
				<l>Hache I sought and Beadecan and the Herelingas</l><br/>
				<l>Emerca I sought and Fridla and the East-goths,</l><br/>
				<l>wise and good, father of Unwen</l><br/>
				<l>Seccan I sought and Beccan, Seafola and Theodric</l><br/>
				<l>Heathoric and Sifecta, Lotherus and Incgentheow.</l><br/>
				<l>Edwin I sought and Elsa, Agelmund and Hungar,</l><br/>
				<l>and the proud company of the Withmyrgings.</l><br/>
				<l>Wulfhere I sought and Wyrmhere, very often warfare was not at rest</l><br/>
				<l>when the Hraede army with hard swords</l><br/>
				<l>around the Wistle wood must defend</l><br/>
				<l>the ancestral lands of Attila's people.</l><br/>
				<l>Raedhere I sought and Rondhere, Rumstan and Gislaharius,</l><br/>
				<l>Withergield and Freotheric, Wudga and Hama</l><br/>
				<l>there were not the worst comrades in arms</l><br/>
				<l>Though I mention them at the last.</l><br/>
				<l>Very often from that company flew the whining</l><br/>
				<l>and shrieking spear against a hostile people.</l><br/>
				<l>Wanderers there ruled with wound gold</l><br/>
				<l>over men and women, Wudga and Hama.</l><br/>
				<l>Thus I have always found it in journeying</l><br/>
				<l>that they be dearest to their subjects</l><br/>
				<l>whom God has given the right to rule men</l><br/>
				<l>for holding while he lives here.</l><br/>
				<l>Thus are fated to wandering and roving</l><br/>
				<l>are the minstrel men throughout many regions,</l><br/>
				<l>saying at need, speaking thank-words,</l><br/>
				<l>always meeting someone south or north</l><br/>
				<l>appreciative of poems with generous gifts for those</l><br/>
				<l>who before military men will will heighten their reputation</l><br/>
				<l>to do valorous deeds until everything passes,</l><br/>
				<l>light and life together. He who works for praise </l><br/>
				<l>has under the heavens lasting glory.</l><br/>
			</lg>
        </div>
    </div>
</body>
</html>
