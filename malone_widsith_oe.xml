<?xml version="1.0" encoding="UTF-8"?>
<?xml-model href="https://tei-c.org/release/xml/tei/custom/schema/relaxng/tei_all.rng"?>
<TEI xmlns="http://www.tei-c.org/ns/1.0" type="poem">
  <teiHeader>
    <fileDesc>
      <titleStmt>
        <title>Widsith</title>
      </titleStmt>
      <publicationStmt>
        <publisher>Not Applicable</publisher>
      </publicationStmt>
      <sourceDesc>
        <p>Kemp Malone</p>
      </sourceDesc>
    </fileDesc>
  </teiHeader>
  <text>
    <body>
      <head>Widsith</head>
      <lg>
        <l n="1">WIDSIÐ MAÐOLDADe, <caesura/> wordhord onleac,</l>
        <l n="2">se þe [monna] mæst <caesura/> mægþa ofer eorþan,</l>
        <l n="3">folca, geondferde. <caesura/> Oft he [on] flette geþah</l>
        <l n="4">mynelicne maþþum. <caesura/> Hine from Myrgingum</l>
        <l n="5">æþele on wocon. <caesura/> He mid Ealhhilde,</l>
        <l n="6">fælre freoþuwebban, <caesura/> forman siþe</l>
        <l n="7">Hmreðcyninges <caesura/> ham gesohte</l>
        <l n="8">eastan, of Ongle, <caesura/> Eormanrices,</l>
        <l n="9">wraþes wærlogan. <caesura/> Ongon þa worn sprecan:</l>
        <l n="10">"Fela ic monna gefrægn <caesura/> mægþum wealdan.</l>
        <l n="11">Sceal þeoda gehwylc <caesura/> þeawum lifgan,</l>
        <l n="12">eorl' æfter oþrum <caesura/> eðle rædan,</l>
        <l n="13">se þe his þeodenstol <caesura/> geþeon wile.</l>
        <mod rend="small">
          <l n="14">Þara wæs [H]wala <caesura/> hwile selast,</l>
          <l n="15">&amp; Alexandreas <caesura/> ealra ricost</l>
          <l n="16">monna cynnes, <caesura/> &amp; he mæst geþah</l>
          <l n="17">þara þe ic ofer foldan <caesura/> gefrægen hæbbe.</l>
        </mod>
        <l n="18">Ætla weold Hunum, <caesura/> Eormanric Gotum,</l>
        <l n="19">Becca Baningum, <caesura/> Burgendum Gifica.</l>
        <l n="20">Casere weold Creacum <caesura/> &amp; Cælic Finnum,</l>
        <l n="21">Hagena Holmry[g]um <caesura/> &amp; Henden Glommum.</l>
        <l n="22">Witta weold Swæfum, <caesura/> Wada Hælsingum,</l>
        <l n="23">Meaca Myrgingum, <caesura/> Mearchealf Hundingum.</l>
        <l n="24">þeodric weold Froncum, <caesura/> þyle Rondingum,</l>
        <l n="25">Becca Brondingum, <caesura/> Billing Wernum.</l>
        <l n="26">Oswine weold Eowum <caesura/> &amp; Ytum Gefwulf,</l>
        <l n="27">Fin Folcwalding <caesura/> Fresna cynne.</l>
        <l n="28">Sigehere lengest <caesura/> Sædenum weold,</l>
        <l n="29">Hnæf Hocingum, <caesura/> Helm Wulfingum,</l>
        <l n="30">Wald Woingum, <caesura/> Wod þyringum,</l>
        <l n="31">Sæferð Sycgum, <caesura/> Sweom Ongendþeow,</l>
        <l n="32">Sceafthere Ymbrum, <caesura/> Sceafa Longbeardum,</l>
        <l n="33">Hún Hætwerum <caesura/> &amp; Holen Wrosnum.</l>
        <l n="34">Hringweald wæs haten <caesura/> Herefarena cyning.</l>
        <l n="35">Offa weold Ongle, <caesura/> Alewih Denum.</l>
        <l n="36">se wæs þara manna <caesura/> modgast ealra.</l>
        <l n="37">No hwæþre he ofer Offan <caesura/> eorlscype fremed,</l>
        <l n="38">ac Offa geslog <caesura/> ærest monna,</l>
        <l n="39">cniht wesende, <caesura/> cynerica mæst.</l>
        <l n="40">Nænig efeneald him <caesura/> eorlscipe maran</l>
        <l n="41">onorette. <caesura/> Ane sweorde</l>
        <l n="42">merce gemærde <caesura/> wið Myrgingum</l>
        <l n="43">bi Fifeldore. <caesura/> Heoldon forð siþþan</l>
        <l n="44">Engle &amp; Swæfe, <caesura/> swa hit Offa geslog.</l>
        <l n="45">Hroþwulf &amp; Hroðgar <caesura/> heoldon lengest</l>
        <l n="46">sibbe ætsomne, <caesura/> suhtorfædran,</l>
        <l n="47">siþþan hy forwræcon <caesura/> Wicinga cynn</l>
        <l n="48">&amp; Ingeldes <caesura/> ord forbigdan,</l>
        <l n="49">forheowan æt Heorote <caesura/> Heaðobeardna þrym.</l>
        <l n="50">Swa ic geondferde fela <caesura/> fremdra londa</l>
        <l n="51">geond ginne grund, <caesura/> godes &amp; yfles</l>
        <l n="52">þær ic cunnade <caesura/> cnosle bidæled,</l>
        <l n="53">freomægum feor, <caesura/> folgade wide.</l>
        <l n="54">Forþon ic mæg singan <caesura/> &amp; secgan spell,</l>
        <l n="55">mænan fore mengo <caesura/> in meoduhealle</l>
        <l n="56">hu me cynegode <caesura/> cystum dohten.</l>
        <l n="57">Ic wæs mid Hunum <caesura/> &amp; mid Hreðgotum,</l>
        <l n="58">mid Sweom &amp; mid Geatum <caesura/> &amp; mid Suþdenum.</l>
        <l n="59">Mid Wenlum ic wæs &amp; mid Wærnum <caesura/> &amp; mid Wicingum.</l>
        <l n="60">Mid Gefþum ic wæs &amp; mid Winedum <caesura/> &amp; mid Gefflegum.</l>
        <l n="61">Mid Englum ic wæs &amp; mid Swæfum <caesura/> &amp; mid ænenum.</l>
        <l n="62">Mid Seaxum ic wæs &amp; [mid] Sycgum <caesura/> &amp; mid Sweordwerum.</l>
        <l n="63">Mid Hronum ic wæs &amp; mid Deanum <caesura/> &amp; mid Heaþoreamum.</l>
        <l n="64">Mid þyringum ic wæs <caesura/> &amp; mid Þrowendum,</l>
        <l n="65">&amp; mid Burgendum: <caesura/> þær ic beag geþah;</l>
        <l n="66">me þær Guðhere forgeaf <caesura/> glædlicne maþþum</l>
        <l n="67">songes to leane; <caesura/> næs þæt sæne cyning.</l>
        <l n="68">Mid Froncum ic wæs &amp; mid Frysum <caesura/> &amp; mid Frumtingum.</l>
        <l n="69">Mid Rugum ic wæs &amp; mid Glommum <caesura/> &amp; mid Rumwalum.</l>
        <l n="70">Swylce ic wæs on Eatule <caesura/> mid Ælfwine:</l>
        <l n="71">se hæfde moncynnes, <caesura/> mine gefræge,</l>
        <l n="72">leohteste hond <caesura/> lofes to wyrcenne,</l>
        <l n="73">heortan unhneaweste <caesura/> hringa gedales,</l>
        <l n="74">beorhtra beaga, <caesura/> bearn Eadwines.</l>
        <l n="75">Mid Sercingum ic wæs <caesura/> &amp; mid Seringum;</l>
        <l n="76">mid Creacum ic wæs &amp; mid Finnum <caesura/> &amp; mid Casere,</l>
        <l n="77">se þe winburga <caesura/> geweald ahte,</l>
        <l n="78">wiolena &amp; wilna, <caesura/> &amp; Wala rices.</l>
        <l n="79">Mid Scottum ic wæs &amp; mid Peohtum <caesura/> &amp; mid Scridefinnum.</l>
        <l n="80">Mid Lidwicingum ic wæs &amp; mid Leonum <caesura/> &amp; mid Longbeardum,</l>
        <l n="81">mid Hæðnum &amp; mid Hæleþum <caesura/> &amp; mid Hundingum.</l>
        <mod>
          <l n="82">Mid Israhelum ic wæs <caesura/> &amp; mid Exsyringum,</l>
          <l n="83">mid Ebreum &amp; mid Indeum <caesura/> &amp; mid Egyptum.</l>
        </mod>
        <l n="84">Mid Moidum ic wæs &amp; mid Persum <caesura/> &amp; mid Myrgingum,</l>
        <l n="85">mid Ongendmyrgingum <caesura/> &amp; Amothingum</l> <!--Significant changes through 87-->
        <l n="86">Mid Eastþyringum ic wæs <caesura/> &amp; m[id] Ofdingum,</l>
        <l n="87">mid Eolum &amp; mid Istum <caesura/> &amp; [mid] Idumingum.</l>
        <l n="88">&amp; ic wæs mid Eormanrice <caesura/> ealle þrage,</l>
        <l n="89">Þær me Gotena cyning <caesura/> gode dohte:</l>
        <l n="90">se me beag forgeaf, <caesura/> burgwarena fruma,</l>
        <l n="91">on þam siex hund wæs <caesura/> smætes goldes,</l>
        <l n="92">gescyred sceatta <caesura/> scillingrime.</l>
        <l n="93">Þone ic Eadgilse <caesura/> on æht sealde,</l>
        <l n="94">minum hleodryhtne, <caesura/> þa ic to ham bicwom,</l>
        <l n="95">leofum to leane <caesura/> þæs þe he me lond forgeaf,</l>
        <l n="96">mines fæder eþel, <caesura/> frea Myrginga,</l>
        <l n="97">&amp; me þa Ealhhild <caesura/> oþerne forgeaf,</l>
        <l n="98">dryhtcwen duguþe, <caesura/> dohtor Eadwines.</l>
        <l n="99">Hyre lof lengde <caesura/> geond londa fela</l>
        <l n="100">þonne ic be songe <caesura/> secgan sceolde</l>
        <l n="101">hwær ic under swegl[e] <caesura/> selast wisse</l>
        <l n="102">goldhrodene cwen <caesura/> giefe bryttian.</l>
        <l n="103">Ðonne wit Scilling <caesura/> sciran reorde</l>
        <l n="104">for uncrum sigedryhtne <caesura/> song ahofan,</l>
        <l n="105">hlude bi hearpan <caesura/> hleoþor swinsade;</l>
        <l n="106">þonne monige men, <caesura/> modum wlonce</l>
        <l n="107">wordum sprecan, <caesura/> þa þe wel cuþan,</l>
        <l n="108">þæt hi næfre song <caesura/> sellan ne hyrdon.</l>
        <l n="109">Ðonan ic ealne geondhwearf <caesura/> eþel Gotena;</l>
        <l n="110">sohte ic á siþa <caesura/> þa selestan.</l>
        <l n="111">Þæt wæs innweorud <caesura/> Earmanrices.</l>
        <l n="112">Hehcan sohte ic &amp; Beadecan <caesura/> &amp; Herelingas.</l>
        <l n="113">Emercan sohte ic &amp; Fridlan <caesura/> &amp; Eastgotan,</l>
        <mod rend = "small">
          <l n="114">frodne &amp; godne <caesura/> fæder Unwenes.</l>
        </mod>
        <l n="115">Seccan sohte ic &amp; Beccan, <caesura/> Seafolan &amp; Þeodric,</l>
        <l n="116">Heaþoric &amp; Sifecan, <caesura/> Hliþe &amp; Incgenþeow.</l>
        <l n="117">Eadwine sohte ic &amp; Elsan, <caesura/> Ægelmund &amp; Hungar,</l>
        <mod rend="small">
          <l n="118">&amp; þa wloncan gedryht <caesura/> Wiþmyrginga.</l>
        </mod>
        <l n="119">Wulfhere sohte ic &amp; Wyrmhere; <caesura/> ful oft þær wig ne alæg,</l> <!-- metrical question about this line-->
        <l n="120">þonne Hræda here <caesura/> heardum sweordum</l>
        <l n="121">ymb Wistla wudu <caesura/> wergan sceoldon</l>
        <l n="122">ealdne eþelstol <caesura/> Ætlan leodum.</l>
        <l n="123">Rædhere sohte ic &amp; Rondhere, <caesura/> Rumstan &amp; Gislhere,</l>
        <l n="124">Wiþergield &amp; Freoþeric, <caesura/> Wudgan &amp; Haman.</l>
        <l n="125">Ne wæran þæt gesiþa <caesura/> þa sæmestan,</l>
        <l n="126">þeah þe ic hy á nihst <caesura/> nemnan sceolde.</l>
        <l n="127">Ful oft of þam heape <caesura/> hwinende fleag</l>
        <l n="128">giellende, gar, <caesura/> on grome þeode;</l>
        <l n="129">wræccan þær weoldan <caesura/> wundnan golde,</l>
        <l n="130">werum &amp; wifum, <caesura/> Wudga &amp; Hama.</l>
        <l n="131">Swa ic þæt symle onf&amp; <caesura/> on þære feringe,</l>
        <l n="132">þæt se biþ leofast <caesura/> londbuendum,</l>
        <l n="133">se þe him God syleð <caesura/> gumena rice</l>
        <l n="134">to gehealdenne, <caesura/> þenden he her leofað."</l>
        <l n="135">Swa scriþende <caesura/> gesceapum hweorfað,</l>
        <l n="136">gleomen gumena, <caesura/> geond grunda fela,</l>
        <l n="137">þearfe secgað, <caesura/> þoncword sprecaþ,</l>
        <l n="138">simle, suð oþþe norð, <caesura/> sumne gemetað</l>
        <l n="139">gydda gleawne, <caesura/> geofum unhneawne,</l>
        <l n="140">se þe fore duguþe wile <caesura/> dóm áræran,</l>
        <l n="141">eorlscipe æfnan <caesura/> oþ þæt eal scæceð,</l>
        <l n="142">leoht &amp; lif somod. <caesura/> Lof se gewyrceð,</l>
        <l n="143">hafað under heofonum <caesura/> heahfæstne dóm. </l>
      </lg>
    </body>
  </text>
</TEI>