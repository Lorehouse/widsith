<?xml version="1.0" encoding="UTF-8"?>
<?xml-model href="https://tei-c.org/release/xml/tei/custom/schema/relaxng/tei_all.rng"?>
<TEI xmlns="http://www.tei-c.org/ns/1.0" type="poem">
  <teiHeader>
    <fileDesc>
      <titleStmt>
        <title>Widsith</title>
      </titleStmt>
      <publicationStmt>
        <publisher>Not Applicable</publisher>
      </publicationStmt>
      <sourceDesc>
        <p>Wikisource</p>
      </sourceDesc>
    </fileDesc>
  </teiHeader>
  <text>
    <body>
      <head>Widsith</head>
      <lg>
        <l n="1">Widsið maðolade, <caesura/> wordhord onleac,</l>
        <l n="2">se þe monna mæst <caesura/> mægþa ofer eorþan,</l>
        <l n="3">folca geondferde; <caesura/> oft he on flette geþah</l>
        <l n="4">mynelicne maþþum. <caesura/> Him from Myrgingum</l>
        <l n="5">æþele onwocon. <caesura/> He mid Ealhhilde,</l>
        <l n="6">fælre freoþuwebban, <caesura/> forman siþe</l>
        <l n="7">Hreðcyninges <caesura/> ham gesohte</l>
        <l n="8">eastan of Ongle, <caesura/> Eormanrices,</l>
        <l n="9">wraþes wærlogan. <caesura/> Ongon þa worn sprecan:</l>
        <l n="10">"Fela ic monna gefrægn <caesura/> mægþum wealdan!</l>
        <l n="11">Sceal þeodna gehwylc <caesura/> þeawum lifgan,</l>
        <l n="12">eorl æfter oþrum <caesura/> eðle rædan,</l>
        <l n="13">se þe his þeodenstol <caesura/> geþeon wile.</l>
        <l n="14">Þara wæs Hwala <caesura/> hwile selast,</l>
        <l n="15">ond Alexandreas <caesura/> ealra ricost</l>
        <l n="16">monna cynnes, <caesura/> ond he mæst geþah</l>
        <l n="17">þara þe ic ofer foldan <caesura/> gefrægen hæbbe.</l>
        <l n="18">Ætla weold Hunum, <caesura/> Eormanric Gotum,</l>
        <l n="19">Becca Baningum, <caesura/> Burgendum Gifica.</l>
        <l n="20">Casere weold Creacum <caesura/> ond Cælic Finnum,</l>
        <l n="21">Hagena Holm-Rygum <caesura/> ond Heoden Glommum.</l>
        <l n="22">Witta weold Swæfum, <caesura/> Wada Hælsingum,</l>
        <l n="23">Meaca Myrgingum, <caesura/> Mearchealf Hundingum.</l>
        <l n="24">Þeodric weold Froncum, <caesura/> Þyle Rondingum,</l>
        <l n="25">Breoca Brondingum, <caesura/> Billing Wernum.</l>
        <l n="26">Oswine weold Eowum <caesura/> ond Ytum Gefwulf,</l>
        <l n="27">Fin Folcwalding <caesura/> Fresna cynne.</l>
        <l n="28">Sigehere lengest <caesura/> Sæ-Denum weold,</l>
        <l n="29">Hnæf Hocingum, <caesura/> Helm Wulfingum,</l>
        <l n="30">Wald Woingum, <caesura/> Wod Þyringum,</l>
        <l n="31">Sæferð Sycgum, <caesura/> Sweom Ongendþeow,</l>
        <l n="32">Sceafthere Ymbrum, <caesura/> Sceafa Longbeardum,</l>
        <l n="33">Hun Hætwerum <caesura/> ond Holen Wrosnum.</l>
        <l n="34">Hringweald wæs haten <caesura/> Herefarena cyning.</l>
        <l n="35">Offa weold Ongle, <caesura/> Alewih Denum;</l>
        <l n="36">se wæs þara manna <caesura/> modgast ealra,</l>
        <l n="37">no hwæþre he ofer Offan <caesura/> eorlscype fremede,</l>
        <l n="38">ac Offa geslog <caesura/> ærest monna,</l>
        <l n="39">cnihtwesende, <caesura/> cynerica mæst.</l>
        <l n="40">Nænig efeneald him <caesura/> eorlscipe maran</l>
        <l n="41">on orette. <caesura/> Ane sweorde</l>
        <l n="42">merce gemærde <caesura/> wið Myrgingum</l>
        <l n="43">bi Fifeldore; <caesura/> heoldon forð siþþan</l>
        <l n="44">Engle ond Swæfe, <caesura/> swa hit Offa geslog.</l>
        <l n="45">Hroþwulf ond Hroðgar <caesura/> heoldon lengest</l>
        <l n="46">sibbe ætsomne <caesura/> suhtorfædran,</l>
        <l n="47">siþþan hy forwræcon <caesura/> wicinga cynn</l>
        <l n="48">ond Ingeldes <caesura/> ord forbigdan,</l>
        <l n="49">forheowan æt Heorote <caesura/> Heaðobeardna þrym.</l>
        <l n="50">Swa ic geondferde fela <caesura/> fremdra londa</l>
        <l n="51">geond ginne grund. <caesura/> Godes ond yfles</l>
        <l n="52">þær ic cunnade <caesura/> cnosle bidæled,</l>
        <l n="53">freomægum feor <caesura/> folgade wide.</l>
        <l n="54">Forþon ic mæg singan <caesura/> ond secgan spell,</l>
        <l n="55">mænan fore mengo <caesura/> in meoduhealle</l>
        <l n="56">hu me cynegode <caesura/> cystum dohten.</l>
        <l n="57">Ic wæs mid Hunum <caesura/> ond mid Hreðgotum,</l>
        <l n="58">mid Sweom ond mid Geatum <caesura/> ond mid Suþdenum.</l>
        <l n="59">Mid Wenlum ic wæs ond mid Wærnum <caesura/> ond mid wicingum.</l>
        <l n="60">Mid Gefþum ic wæs ond mid Winedum <caesura/> ond mid Gefflegum.</l>
        <l n="61">Mid Englum ic wæs ond mid Swæfum <caesura/> ond mid Ænenum.</l>
        <l n="62">Mid Seaxum ic wæs ond Sycgum <caesura/> ond mid Sweordwerum.</l>
        <l n="63">Mid Hronum ic wæs ond mid Deanum <caesura/> ond mid Heaþoreamum.</l>
        <l n="64">Mid Þyringum ic wæs <caesura/> ond mid Þrowendum,</l>
        <l n="65">ond mid Burgendum, <caesura/> þær ic beag geþah;</l>
        <l n="66">me þær Guðhere forgeaf <caesura/> glædlicne maþþum</l>
        <l n="67">songes to leane. <caesura/> Næs þæt sæne cyning!</l>
        <l n="68">Mid Froncum ic wæs ond mid Frysum <caesura/> ond mid Frumtingum.</l>
        <l n="69">Mid Rugum ic wæs ond mid Glommum <caesura/> ond mid Rumwalum.</l>
        <l n="70">Swylce ic wæs on Eatule <caesura/> mid Ælfwine,</l>
        <l n="71">se hæfde moncynnes, <caesura/> mine gefræge,</l>
        <l n="72">leohteste hond <caesura/> lofes to wyrcenne,</l>
        <l n="73">heortan unhneaweste <caesura/> hringa gedales,</l>
        <l n="74">beorhtra beaga, <caesura/> bearn Eadwines.</l>
        <l n="75">Mid Sercingum ic wæs <caesura/> ond mid Seringum;</l>
        <l n="76">mid Creacum ic wæs ond mid Finnum <caesura/> ond mid Casere,</l>
        <l n="77">se þe winburga <caesura/> geweald ahte,</l>
        <l n="78">wiolena ond wilna, <caesura/> ond Wala rices.</l>
        <l n="79">Mid Scottum ic wæs ond mid Peohtum <caesura/> ond mid Scridefinnum;</l>
        <l n="80">mid Lidwicingum ic wæs ond mid Leonum <caesura/> ond mid Longbeardum,</l>
        <l n="81">mid hæðnum ond mid hæleþum <caesura/> ond mid Hundingum.</l>
        <l n="82">Mid Israhelum ic wæs <caesura/> ond mid Exsyringum,</l>
        <l n="83">mid Ebreum ond mid Indeum <caesura/> ond mid Egyptum.</l>
        <l n="84">Mid Moidum ic wæs ond mid Persum <caesura/> ond mid Myrgingum,</l>
        <l n="85">ond Mofdingum <caesura/> ond ongend Myrgingum,</l>
        <l n="86">ond mid Amothingum. <caesura/> Mid Eastþyringum ic wæs</l>
        <l n="87">ond mid Eolum ond mid Istum <caesura/> ond Idumingum.</l>
        <l n="88">Ond ic wæs mid Eormanrice <caesura/> ealle þrage,</l>
        <l n="89">þær me Gotena cyning <caesura/> gode dohte;</l>
        <l n="90">se me beag forgeaf, <caesura/> burgwarena fruma,</l>
        <l n="91">on þam siex hund wæs <caesura/> smætes goldes,</l>
        <l n="92">gescyred sceatta <caesura/> scillingrime;</l>
        <l n="93">þone ic Eadgilse <caesura/> on æht sealde,</l>
        <l n="94">minum hleodryhtne, <caesura/> þa ic to ham bicwom,</l>
        <l n="95">leofum to leane, <caesura/> þæs þe he me lond forgeaf,</l>
        <l n="96">mines fæder eþel, <caesura/> frea Myrginga.</l>
        <l n="97">Ond me þa Ealhhild <caesura/> oþerne forgeaf,</l>
        <l n="98">dryhtcwen duguþe, <caesura/> dohtor Eadwines.</l>
        <l n="99">Hyre lof lengde <caesura/> geond londa fela,</l>
        <l n="100">þonne ic be songe <caesura/> secgan sceolde</l>
        <l n="101">hwær ic under swegle <caesura/> selast wisse</l>
        <l n="102">goldhrodene cwen <caesura/> giefe bryttian.</l>
        <l n="103">ðonne wit Scilling <caesura/> sciran reorde</l>
        <l n="104">for uncrum sigedryhtne <caesura/> song ahofan,</l>
        <l n="105">hlude bi hearpan <caesura/> hleoþor swinsade,</l>
        <l n="106">þonne monige men, <caesura/> modum wlonce,</l>
        <l n="107">wordum sprecan, <caesura/> þa þe wel cuþan,</l>
        <l n="108">þæt hi næfre song <caesura/> sellan ne hyrdon.</l>
        <l n="109">ðonan ic ealne geondhwearf <caesura/> eþel Gotena,</l>
        <l n="110">sohte ic a gesiþa <caesura/> þa selestan;</l>
        <l n="111">þæt wæs innweorud <caesura/> Earmanrices.</l>
        <l n="112">Heðcan sohte ic ond Beadecan <caesura/> ond Herelingas,</l>
        <l n="113">Emercan sohte ic ond Fridlan <caesura/> ond Eastgotan,</l>
        <l n="114">frodne ond godne <caesura/> fæder Unwenes.</l>
        <l n="115">Seccan sohte ic ond Beccan, <caesura/> Seafolan ond Þeodric,</l>
        <l n="116">Heaþoric ond Sifecan, <caesura/> Hliþe ond Incgenþeow.</l>
        <l n="117">Eadwine sohte ic ond Elsan, <caesura/> Ægelmund ond Hungar,</l>
        <l n="118">ond þa wloncan gedryht <caesura/> Wiþmyrginga.</l>
        <l n="119">Wulfhere sohte ic ond Wyrmhere; <caesura/> ful oft þær wig ne alæg,</l>
        <l n="120">þonne Hræda here <caesura/> heardum sweordum</l>
        <l n="121">ymb Wistlawudu <caesura/> wergan sceoldon</l>
        <l n="122">ealdne eþelstol <caesura/> Ætlan leodum.</l>
        <l n="123">Rædhere sohte ic ond Rondhere, <caesura/> Rumstan ond Gislhere,</l>
        <l n="124">Wiþergield ond Freoþeric, <caesura/> Wudgan ond Haman;</l>
        <l n="125">ne wæran þæt gesiþa <caesura/> þa sæmestan,</l>
        <l n="126">þeah þe ic hy anihst <caesura/> nemnan sceolde.</l>
        <l n="127">Ful oft of þam heape <caesura/> hwinende fleag</l>
        <l n="128">giellende gar <caesura/> on grome þeode;</l>
        <l n="129">wræccan þær weoldan <caesura/> wundnan golde</l>
        <l n="130">werum ond wifum, <caesura/> Wudga ond Hama.</l>
        <l n="131">Swa ic þæt symle onfond <caesura/> on þære feringe,</l>
        <l n="132">þæt se biþ leofast <caesura/> londbuendum</l>
        <l n="133">se þe him god syleð <caesura/> gumena rice</l>
        <l n="134">to gehealdenne, <caesura/> þenden he her leofað."</l>
        <l n="135">Swa scriþende <caesura/> gesceapum hweorfað</l>
        <l n="136">gleomen gumena <caesura/> geond grunda fela,</l>
        <l n="137">þearfe secgað, <caesura/> þoncword sprecaþ,</l>
        <l n="138">simle suð oþþe norð <caesura/> sumne gemetað</l>
        <l n="139">gydda gleawne, <caesura/> geofum unhneawne,</l>
        <l n="140">se þe fore duguþe wile <caesura/> dom aræran,</l>
        <l n="141">eorlscipe æfnan, <caesura/> oþþæt eal scæceð,</l>
        <l n="142">leoht ond lif somod; <caesura/> lof se gewyrceð,</l>
        <l n="143">hafað under heofonum <caesura/> heahfæstne dom. </l>
      </lg>
    </body>
  </text>
</TEI>