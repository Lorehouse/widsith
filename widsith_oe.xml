<?xml version="1.0" encoding="UTF-8"?>
<?xml-model href="https://tei-c.org/release/xml/tei/custom/schema/relaxng/tei_all.rng"?>
<TEI xmlns="http://www.tei-c.org/ns/1.0" type="poem">
  <teiHeader>
    <fileDesc>
      <titleStmt>
        <title>Widsith</title>
      </titleStmt>
      <publicationStmt>
        <publisher>Not Applicable</publisher>
      </publicationStmt>
      <sourceDesc>
        <p>Wikisource</p>
      </sourceDesc>
    </fileDesc>
  </teiHeader>
  <text>
    <body>
      <head>Widsith</head>
      <lg>
        <l>Widsið maðolade, <caesura/> wordhord onleac,</l>
        <l>se þe monna mæst <caesura/> mægþa ofer eorþan,</l>
        <l>folca geondferde; <caesura/> oft he on flette geþah</l>
        <l>mynelicne maþþum. <caesura/> Him from Myrgingum</l>
        <milestone unit="lg" n="5"/>
        <l>æþele onwocon. <caesura/> He mid Ealhhilde,</l>
        <l>fælre freoþuwebban, <caesura/> forman siþe</l>
        <l>Hmreðcyninges <caesura/> ham gesohte</l>
        <l>eastan of Ongle, <caesura/> Eormanrices,</l>
        <l>wraþes wærlogan. <caesura/> Ongon þa worn sprecan:</l>
        <milestone unit="lg" n="10"/>
        <l>"Fela ic monna gefrægn <caesura/> mægþum wealdan!</l>
        <l>Sceal þeodna gehwylc <caesura/> þeawum lifgan,</l>
        <l>eorl æfter oþrum <caesura/> eðle rædan,</l>
        <l>se þe his þeodenstol <caesura/> geþeon wile.</l>
        <l>þara wæs Hwala <caesura/> hwile selast,</l>
        <milestone unit="lg" n="15"/>
        <l>ond Alexandreas <caesura/> ealra ricost</l>
        <l>monna cynnes, <caesura/> ond he mæst geþah</l>
        <l>þara þe ic ofer foldan <caesura/> gefrægen hæbbe.</l>
        <l>ætla weold Hunum, <caesura/> Eormanric Gotum,</l>
        <l>Becca Baningum, <caesura/> Burgendum Gifica.</l>
        <milestone unit="lg" n="20"/>
        <l>Casere weold Creacum <caesura/> ond Cælic Finnum,</l>
        <l>Hagena Holmrygum <caesura/> ond Heoden Glommum.</l>
        <l>Witta weold Swæfum, <caesura/> Wada Hælsingum,</l>
        <l>Meaca Myrgingum, <caesura/> Mearchealf Hundingum.</l>
        <l>þeodric weold Froncum, <caesura/> þyle Rondingum,</l>
        <milestone unit="lg" n="25"/>
        <l>Breoca Brondingum, <caesura/> Billing Wernum.</l>
        <l>Oswine weold Eowum <caesura/> ond Ytum Gefwulf,</l>
        <l>Fin Folcwalding <caesura/> Fresna cynne.</l>
        <l>Sigehere lengest <caesura/> Sædenum weold,</l>
        <l>Hnæf Hocingum, <caesura/> Helm Wulfingum,</l>
        <milestone unit="lg" n="30"/>
        <l>Wald Woingum, <caesura/> Wod þyringum,</l>
        <l>Sæferð Sycgum, <caesura/> Sweom Ongendþeow,</l>
        <l>Sceafthere Ymbrum, <caesura/> Sceafa Longbeardum,</l>
        <l>Hun Hætwerum <caesura/> ond Holen Wrosnum.</l>
        <l>Hringweald wæs haten <caesura/> Herefarena cyning.</l>
        <milestone unit="lg" n="35"/>
        <l>Offa weold Ongle, <caesura/> Alewih Denum;</l>
        <l>se wæs þara manna <caesura/> modgast ealra,</l>
        <l>no hwæþre he ofer Offan <caesura/> eorlscype fremede,</l>
        <l>ac Offa geslog <caesura/> ærest monna,</l>
        <l>cnihtwesende, <caesura/> cynerica mæst.</l>
        <milestone unit="lg" n="40"/>
        <l>Nænig efeneald him <caesura/> eorlscipe maran</l>
        <l>on orette. <caesura/> Ane sweorde</l>
        <l>merce gemærde <caesura/> wið Myrgingum</l>
        <l>bi Fifeldore; <caesura/> heoldon forð siþþan</l>
        <l>Engle ond Swæfe, <caesura/> swa hit Offa geslog.</l>
        <milestone unit="lg" n="45"/>
        <l>Hroþwulf ond Hroðgar <caesura/> heoldon lengest</l>
        <l>sibbe ætsomne <caesura/> suhtorfædran,</l>
        <l>siþþan hy forwræcon <caesura/> wicinga cynn</l>
        <l>ond Ingeldes <caesura/> ord forbigdan,</l>
        <l>forheowan æt Heorote <caesura/> Heaðobeardna þrym.</l>
        <milestone unit="lg" n="50"/>
        <l>Swa ic geondferde fela <caesura/> fremdra londa</l>
        <l>geond ginne grund. <caesura/> Godes ond yfles</l>
        <l>þær ic cunnade <caesura/> cnosle bidæled,</l>
        <l>freomægum feor <caesura/> folgade wide.</l>
        <l>Forþon ic mæg singan <caesura/> ond secgan spell,</l>
        <milestone unit="lg" n="55"/>
        <l>mænan fore mengo <caesura/> in meoduhealle</l>
        <l>hu me cynegode <caesura/> cystum dohten.</l>
        <l>Ic wæs mid Hunum <caesura/> ond mid Hreðgotum,</l>
        <l>mid Sweom ond mid Geatum <caesura/> ond mid Suþdenum.</l>
        <l>Mid Wenlum ic wæs ond mid Wærnum <caesura/> ond mid wicingum.</l>
        <milestone unit="lg" n="60"/>
        <l>Mid Gefþum ic wæs ond mid Winedum <caesura/> ond mid Gefflegum.</l>
        <l>Mid Englum ic wæs ond mid Swæfum <caesura/> ond mid ænenum.</l>
        <l>Mid Seaxum ic wæs ond Sycgum <caesura/> ond mid Sweordwerum.</l>
        <l>Mid Hronum ic wæs ond mid Deanum <caesura/> ond mid Heaþoreamum.</l>
        <l>Mid þyringum ic wæs <caesura/> ond mid þrowendum,</l>
        <milestone unit="lg" n="65"/>
        <l>ond mid Burgendum, <caesura/> þær ic beag geþah;</l>
        <l>me þær Guðhere forgeaf <caesura/> glædlicne maþþum</l>
        <l>songes to leane. <caesura/> Næs þæt sæne cyning!</l>
        <l>Mid Froncum ic wæs ond mid Frysum <caesura/> ond mid Frumtingum.</l>
        <l>Mid Rugum ic wæs ond mid Glommum <caesura/> ond mid Rumwalum.</l>
        <milestone unit="lg" n="70"/>
        <l>Swylce ic wæs on Eatule <caesura/> mid ælfwine,</l>
        <l>se hæfde moncynnes, <caesura/> mine gefræge,</l>
        <l>leohteste hond <caesura/> lofes to wyrcenne,</l>
        <l>heortan unhneaweste <caesura/> hringa gedales,</l>
        <l>beorhtra beaga, <caesura/> bearn Eadwines.</l>
        <milestone unit="lg" n="75"/>
        <l>Mid Sercingum ic wæs <caesura/> ond mid Seringum;</l>
        <l>mid Creacum ic wæs ond mid Finnum <caesura/> ond mid Casere,</l>
        <l>se þe winburga <caesura/> geweald ahte,</l>
        <l>wiolena ond wilna, <caesura/> ond Wala rices.</l>
        <l>Mid Scottum ic wæs ond mid Peohtum <caesura/> ond mid Scridefinnum;</l>
        <milestone unit="lg" n="80"/>
        <l>mid Lidwicingum ic wæs ond mid Leonum <caesura/> ond mid Longbeardum,</l>
        <l>mid hæðnum ond mid hæleþum <caesura/> ond mid Hundingum.</l>
        <l>Mid Israhelum ic wæs <caesura/> ond mid Exsyringum,</l>
        <l>mid Ebreum ond mid Indeum <caesura/> ond mid Egyptum.</l>
        <l>Mid Moidum ic wæs ond mid Persum <caesura/> ond mid Myrgingum,</l>
        <milestone unit="lg" n="85"/>
        <l>ond Mofdingum <caesura/> ond ongend Myrgingum,</l>
        <l>ond mid Amothingum. <caesura/> Mid Eastþyringum ic wæs</l>
        <l>ond mid Eolum ond mid Istum <caesura/> ond Idumingum.</l>
        <l>Ond ic wæs mid Eormanrice <caesura/> ealle þrage,</l>
        <l>þær me Gotena cyning <caesura/> gode dohte;</l>
        <milestone unit="lg" n="90"/>
        <l>se me beag forgeaf, <caesura/> burgwarena fruma,</l>
        <l>on þam siex hund wæs <caesura/> smætes goldes,</l>
        <l>gescyred sceatta <caesura/> scillingrime;</l>
        <l>þone ic Eadgilse <caesura/> on æht sealde,</l>
        <l>minum hleodryhtne, <caesura/> þa ic to ham bicwom,</l>
        <milestone unit="lg" n="95"/>
        <l>leofum to leane, <caesura/> þæs þe he me lond forgeaf,</l>
        <l>mines fæder eþel, <caesura/> frea Myrginga.</l>
        <l>Ond me þa Ealhhild <caesura/> oþerne forgeaf,</l>
        <l>dryhtcwen duguþe, <caesura/> dohtor Eadwines.</l>
        <l>Hyre lof lengde <caesura/> geond londa fela,</l>
        <milestone unit="lg" n="100"/>
        <l>þonne ic be songe <caesura/> secgan sceolde</l>
        <l>hwær ic under swegle <caesura/> selast wisse</l>
        <l>goldhrodene cwen <caesura/> giefe bryttian.</l>
        <l>ðonne wit Scilling <caesura/> sciran reorde</l>
        <l>for uncrum sigedryhtne <caesura/> song ahofan,</l>
        <milestone unit="lg" n="105"/>
        <l>hlude bi hearpan <caesura/> hleoþor swinsade,</l>
        <l>þonne monige men, <caesura/> modum wlonce,</l>
        <l>wordum sprecan, <caesura/> þa þe wel cuþan,</l>
        <l>þæt hi næfre song <caesura/> sellan ne hyrdon.</l>
        <l>ðonan ic ealne geondhwearf <caesura/> eþel Gotena,</l>
        <milestone unit="lg" n="110"/>
        <l>sohte ic a gesiþa <caesura/> þa selestan;</l>
        <l>þæt wæs innweorud <caesura/> Earmanrices.</l>
        <l>Heðcan sohte ic ond Beadecan <caesura/> ond Herelingas,</l>
        <l>Emercan sohte ic ond Fridlan <caesura/> ond Eastgotan,</l>
        <l>frodne ond godne <caesura/> fæder Unwenes.</l>
        <milestone unit="lg" n="115"/>
        <l>Seccan sohte ic ond Beccan, <caesura/> Seafolan ond þeodric,</l>
        <l>Heaþoric ond Sifecan, <caesura/> Hliþe ond Incgenþeow.</l>
        <l>Eadwine sohte ic ond Elsan, <caesura/> ægelmund ond Hungar,</l>
        <l>ond þa wloncan gedryht <caesura/> Wiþmyrginga.</l>
        <l>Wulfhere sohte ic ond Wyrmhere; <caesura/> ful oft þær wig ne alæg,</l>
        <milestone unit="lg" n="120"/>
        <l>þonne Hræda here <caesura/> heardum sweordum</l>
        <l>ymb Wistlawudu <caesura/> wergan sceoldon</l>
        <l>ealdne eþelstol <caesura/> ætlan leodum.</l>
        <l>Rædhere sohte ic ond Rondhere, <caesura/> Rumstan ond Gislhere,</l>
        <l>Wiþergield ond Freoþeric, <caesura/> Wudgan ond Haman;</l>
        <milestone unit="lg" n="125"/>
        <l>ne wæran þæt gesiþa <caesura/> þa sæmestan,</l>
        <l>þeah þe ic hy anihst <caesura/> nemnan sceolde.</l>
        <l>Ful oft of þam heape <caesura/> hwinende fleag</l>
        <l>giellende gar <caesura/> on grome þeode;</l>
        <l>wræccan þær weoldan <caesura/> wundnan golde</l>
        <milestone unit="lg" n="130"/>
        <l>werum ond wifum, <caesura/> Wudga ond Hama.</l>
        <l>Swa ic þæt symle onfond <caesura/> on þære feringe,</l>
        <l>þæt se biþ leofast <caesura/> londbuendum</l>
        <l>se þe him god syleð <caesura/> gumena rice</l>
        <l>to gehealdenne, <caesura/> þenden he her leofað."</l>
        <milestone unit="lg" n="135"/>
        <l>Swa scriþende <caesura/> gesceapum hweorfað</l>
        <l>gleomen gumena <caesura/> geond grunda fela,</l>
        <l>þearfe secgað, <caesura/> þoncword sprecaþ,</l>
        <l>simle suð oþþe norð <caesura/> sumne gemetað</l>
        <l>gydda gleawne, <caesura/> geofum unhneawne,</l>
        <milestone unit="lg" n="140"/>
        <l>se þe fore duguþe wile <caesura/> dom aræran,</l>
        <l>eorlscipe æfnan, <caesura/> oþþæt eal scæceð,</l>
        <l>leoht ond lif somod; <caesura/> lof se gewyrceð,</l>
        <l>hafað under heofonum <caesura/> heahfæstne dom. </l>
      </lg>
    </body>
  </text>
</TEI>