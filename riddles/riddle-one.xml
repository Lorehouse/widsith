<?xml version='1.0' encoding='utf-8'?>
<div rend="linenumber" xml:id="A3.22.1">
    <head>Riddles 1</head>
    <bibl>Krapp and Dobbie, 1936 180; Krapp, G.P. and Dobbie, E.V.K., The Exeter Book, ASPR 3 (New York).</bibl>
    <lg>
        <l n="1">Hwylc is hæleþa þæs horsc<caesura/>ond þæs hygecræftig</l>
        <l n="2">þæt þæt mæge asecgan,<caesura/>hwa mec on sið wræce,</l>
        <l n="3">þonne ic astige strong,<caesura/>stundum reþe,</l>
        <l n="4">þrymful þunie,<caesura/>þragum wræce</l>
        <l n="5">fere geond foldan,<caesura/>folcsalo bærne,</l>
        <l n="6">ræced reafige?<caesura/>Recas stigað,</l>
        <l n="7">haswe ofer hrofum.<caesura/>Hlin bið on eorþan,</l>
        <l n="8">wælcwealm wera,<caesura/>þonne ic wudu hrere,</l>
        <l n="9">bearwas bledhwate,<caesura/>beamas fylle,</l>
        <l n="10">holme gehrefed,<caesura/><unclear>heahum</unclear>meahtum</l>
        <l n="11"><unclear>wrecen</unclear>on waþe,<caesura/>wide sended;</l>
        <l n="12">hæbbe me on hrycge<caesura/>þæt ær hadas wreah</l>
        <l n="13">foldbuendra,<caesura/>flæsc ond gæstas,</l>
        <l n="14">somod on sunde.<caesura/>Saga hwa mec þecce,</l>
        <l n="15">oþþe hu ic hatte,<caesura/>þe þa hlæst bere.</l>
    </lg>
</div>