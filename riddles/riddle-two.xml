<?xml version='1.0' encoding='utf-8'?>
<div rend="linenumber" xml:id="A3.22.2">
    <head>Riddles 2</head>
    <bibl>Krapp and Dobbie, 1936 180-81; Krapp, G.P. and Dobbie, E.V.K., The Exeter Book, ASPR 3 (New York).</bibl>
    <lg>
        <l n="1">Hwilum ic gewite,<caesura/>swa ne wenaþ men,</l>
        <l n="2">under yþa geþræc<caesura/>eorþan secan,</l>
        <l n="3">garsecges grund.<caesura/>Gifen biþ gewreged,</l>
        <l n="4">fam gewealcen;<caesura/></l>
        <l n="5">hwælmere hlimmeð,<caesura/>hlude grimmeð,</l>
        <l n="6">streamas staþu beatað,<caesura/>stundum weorpaþ</l>
        <l n="7">on stealc hleoþa<caesura/>stane ond sonde,</l>
        <l n="8">ware ond wæge,<caesura/>þonne ic winnende,</l>
        <l n="9">holmmægne biþeaht,<caesura/>hrusan styrge,</l>
        <l n="10">side sægrundas.<caesura/>Sundhelme ne mæg</l>
        <l n="11">losian ær mec læte<caesura/>se þe min latteow bið</l>
        <l n="12">on siþa gehwam.<caesura/>Saga, þoncol mon,</l>
        <l n="13">hwa mec bregde<caesura/>of brimes fæþmum,</l>
        <l n="14">þonne streamas eft<caesura/>stille weorþað,</l>
        <l n="15">yþa geþwære,<caesura/>þe mec ær wrugon.</l>
    </lg>
</div>