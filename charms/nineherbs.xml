<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
	<text>
		<head>The Nine Herbs Charm</head>
		<bibl>Dobbie, 1942 119-21; Dobbie, E.V.K., The Anglo-Saxon Minor Poems, ASPR 6 (New York); Grattan and Singer, 1952 150-56; Grattan, J.H.G. and Singer, C., Anglo-Saxon Magic and Medicine, Publications of the Wellcome Historical Medical Museum n.s. 3 (London).</bibl>
		<l>Gemyne ðu, mucgwyrt, <caesura/> hwæt þu ameldodest, </l>
		<l>hwæt þu renadest <caesura/> æt Regenmelde. </l>
		<l>Una þu hattest, <caesura/> yldost wyrta. </l>
		<l>ðu miht wið [III] <caesura/> and wið [XXX], </l>
		<l>þu miht wiþ attre <caesura/> and wið onflyge, </l>
		<l>þu miht wiþ <unclear>þam</unclear> laþan <caesura/> ðe geond lond færð. </l>
		<l>Ond þu, wegbrade, <caesura/> wyrta modor, </l>
		<l>eastan <unclear>openo</unclear>, <caesura/> innan mihtigu; </l>
		<l>ofer <unclear>ðe</unclear><unclear>crætu</unclear> curran, <caesura/> ofer <unclear>ðe</unclear> cwene reodan, </l>
		<l>ofer <unclear>ðe</unclear> bryde bryodedon, <caesura/> ofer <unclear>þe</unclear> fearras fnærdon. </l>
		<l>Eallum þu þon wiðstode <caesura/> and wiðstunedest; </l>
		<l>swa ðu wiðstonde <caesura/> attre and onflyge </l>
		<l>and þæm laðan <caesura/> þe geond lond fereð. </l>
		<l>Stune hætte þeos wyrt, <caesura/> heo on stane geweox; </l>
		<l>stond heo wið attre, <caesura/> stunað heo wærce. </l>
		<l>Stiðe heo hatte, <caesura/> wiðstunað heo attre, </l>
		<l>wreceð heo wraðan, <caesura/> weorpeð ut attor. </l>
		<l>þis is seo wyrt <caesura/> seo wiþ wyrm gefeaht, </l>
		<l>þeos mæg wið attre, <caesura/> heo mæg wið onflyge, </l>
		<l>heo mæg wið <unclear>ðam</unclear> laþan <caesura/> ðe geond lond fereþ. </l>
		<l>Fleoh þu nu, attorlaðe, <caesura/> seo læsse ða maran, </l>
		<l>seo mare þa læssan, <caesura/> oððæt him beigra bot sy. </l>
		<l>Gemyne þu, mægðe, <caesura/> hwæt þu ameldodest, </l>
		<l>hwæt ðu geændadest <caesura/> æt Alorforda; </l>
		<l>þæt næfre for gefloge <caesura/> feorh ne gesealde </l>
		<l>syþðan him mon mægðan <caesura/> to mete gegyrede. </l>
		<l>þis is seo wyrt <caesura/> ðe wergulu hatte; </l>
		<l>ðas onsænde seolh <caesura/> ofer sæs hrygc </l>
		<l>ondan attres <caesura/> oþres to bote. </l>
		<l>ðas [VIIII] <unclear>magon</unclear><caesura/> wið nygon attrum. </l>
		<l>Wyrm com snican, <caesura/> toslat he <unclear>man</unclear>; </l>
		<l>ða genam Woden <caesura/> [VIIII] wuldortanas, </l>
		<l>sloh ða þa næddran, <caesura/> þæt heo on [VIIII] tofleah. </l>
		<l>þær geændade <caesura/> æppel and attor, </l>
		<l>þæt heo næfre ne wolde <caesura/> on hus bugan. </l>
		<l>Fille and finule, <caesura/> felamihtigu twa, </l>
		<l>þa wyrte gesceop <caesura/> witig drihten, </l>
		<l>halig on heofonum, <caesura/> þa he hongode; </l>
		<l>sette and sænde <caesura/> on [VII] worulde </l>
		<l>earmum and eadigum <caesura/> eallum to bote. </l>
		<l>Stond heo wið wærce, <caesura/> stunað heo wið attre, </l>
		<l>seo mæg wið [III] <caesura/> and wið [XXX], </l>
		<l>wið feondes hond <caesura/> and wið <unclear>færbregde</unclear>, </l>
		<l>wið malscrunge <caesura/><unclear>manra</unclear> wihta. </l>
		<l>Nu magon þas [VIIII] wyrta <caesura/> wið nygon wuldorgeflogenum, </l>
		<l>wið [VIIII] attrum <caesura/> and wið nygon onflygnum, </l>
		<l>wið ðy readan attre, <caesura/> wið <unclear>ðy</unclear> runlan attre, </l>
		<l>wið ðy hwitan attre, <caesura/> wið ðy wedenan attre, </l>
		<l>wið ðy geolwan attre, <caesura/> wið ðy grenan attre, </l>
		<l>wið ðy wonnan attre, <caesura/> wið ðy wedenan attre, </l>
		<l>wið ðy brunan attre, <caesura/> wið ðy basewan attre, </l>
		<l>wið wyrmgeblæd, <caesura/> wið wætergeblæd, </l>
		<l>wið þorngeblæd, <caesura/> wið <unclear>þystelgeblæd</unclear>, </l>
		<l>wið ysgeblæd, <caesura/> wið attorgeblæd, </l>
		<l>gif ænig attor cume <caesura/> eastan fleogan </l>
		<l>oððe ænig norðan <caesura/> cume </l>
		<l>oððe ænig westan <caesura/> ofer werðeode. </l>
		<l>Crist stod ofer <unclear>adle</unclear><caesura/> ængan cundes. </l>
		<l>Ic ana wat <caesura/> ea rinnende </l>
		<l><unclear>þær</unclear> þa nygon nædran <caesura/><unclear>nean</unclear> behealdað; </l>
		<l>motan ealle weoda nu <caesura/> wyrtum aspringan, </l>
		<l>sæs toslupan, <caesura/> eal sealt wæter, </l>
		<l>ðonne ic þis attor <caesura/> of ðe geblawe. </l>
		<l>Mugcwyrt, wegbrade þe eastan open sy, lombescyrse, </l>
		<l>attorlaðan, mageðan, netelan, wudusuræppel, fille and finul, </l>
		<l>ealde sapan. Gewyrc ða wyrta to duste, mængc wiþ þa </l>
		<l>sapan and wiþ þæs æpples gor. Wyrc slypan of wætere </l>
		<l>and of axsan, genim finol, wyl on þære slyppan and beþe mid </l>
		<l><unclear>æggemongc</unclear>, þonne he þa sealfe on <unclear>do</unclear>, ge ær ge æfter. Sing </l>
		<l>þæt galdor on ælcre þara wyrta, [III] ær he hy wyrce and </l>
		<l>on þone æppel ealswa; ond singe þon men in þone muð and </l>
		<l>in þa earan buta and on ða wunde þæt ilce gealdor, ær he </l>
		<l>þa sealfe on <unclear>do</unclear>. </l>
		
	</text>
</TEI>